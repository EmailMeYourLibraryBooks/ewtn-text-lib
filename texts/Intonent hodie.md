# Intonent hodie

***

## Setting: Hymn sheet (Garcia)

Intonent hodie voces ecclesie.
Dies letitie
refulsit in mundo ergo letabundo
corde jubilemo et ore jucundo.

Sanctus hic inclitus domino subditus
in cunis positus;
ubera vitabat, corpus macerabat
et ter in sabbato puer jejunabat.

Parenti misero submerso puero
mari pestifero
dedit quod petivit, preces exaudivit,
submersum puerum patris custodivit.

Tribus virginibus victu carentibus
auri egentibus
reddidit honorem, subtraxit errorem
reddens virginibus virgineum florem.
