# Salve, Mater misericordiae

***

## Setting: St. Michael Hymnal 738

Salve, Mater misericordiae,
Mater Dei et Mater veniae,
Mater spei et Mater gratiae,
Mater plena sanctae laetitiae, O Maria!

Salve, decus humani generis.
Salve, Virgo dignior ceteris,
Quae virgines omnes transgrederis,
Et altius sedes in superis, O Maria!

Salve, Mater misericordiae,
Mater Dei et Mater veniae,
Mater spei et Mater gratiae,
Mater plena sanctae laetitiae, O Maria!

Salve, felix Virgo puerpera:
Nam qui sedet in Patris dextera.
Caelum regens, terram et aethera.
Intra tua se clausit viscera, O Maria!

Salve, Mater misericordiae,
Mater Dei et Mater veniae,
Mater spei et Mater gratiae,
Mater plena sanctae laetitiae, O Maria!

Esto Mater, Nostrum solatium;
Nostrum esto, tu Virgo, gaudium;
Et nos tandem post hoc exsilium,
Laetos junge choris caelestium, O Maria!

Salve, Mater misericordiae,
Mater Dei et Mater veniae,
Mater spei et Mater gratiae,
Mater plena sanctae laetitiae, O Maria!
