# Urbs beata Jerusalem

***

## Setting: Guillaume Dufay

Urbs beata Jerusalem
dicta pacis visio
quae construitur in caelis
vivis ex lapidibus
et angelis coronata
ut sponsata comite.

Nova veniens e coelo
nuptiali thalamo.
Praeparata, ut sponsata,
copuletur Domino.
Plateae et muri ejus
ex auro purissimo.

Portae nitent margaritis,
adytis patentibus,
et virtute meritorum
Illuc introducitur
omnis qui ob Christi nomen
hic in mundo premitur.

Tunsionibus, pressuris,
Expoliti lapides,
suis coaptantur locis,
per manus artificis,
Disponuntur permansuri,
sacris aedificiis.

Gloria et honor Deo
Usquequaque altissimo,
Una Patri Filioque,
Inclyto Paraclito,
Cui laus est et potestas
Per aeterna saecula.