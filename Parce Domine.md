# Parce Domine

***

## Parish Book of Chant 241

Parce Domine, populo tuo, ne in aeternum irascaris nobis.

Flectamus iram vindicem,
Ploremus ante Judicem;
Clamemus ore supplici,
Dicamus omnes cernui:

Parce Domine, populo tuo, ne in aeternum irascaris nobis.

Nostris malis offendimus
Tuam Deus clementiam
Effunde nobis desuper
Remissor indulgentiam.

Parce Domine, populo tuo, ne in aeternum irascaris nobis.

Dans tempus acceptabile,
Da lacrimarum rivulis
Lavare cordis victimam,
Quam laeta adurat caritas.

Parce Domine, populo tuo, ne in aeternum irascaris nobis.

Audi, benigne Conditor,
Nostras preces cum fletibus
In hoc sacro jejunio,
Fusas quadragenario.

Parce Domine, populo tuo, ne in aeternum irascaris nobis.

Scruator alme cordium, 
Infirma tu scis virium;
Ad te reversis exhibe
Remissionis gratiam.

Parce Domine, populo tuo, ne in aeternum irascaris nobis.
